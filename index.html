<html lang="pl">
  <head>
    <meta charset="UTF-8">
    <meta name="viewport" content="width=device-width, initial-scale=1.0" />
    <link rel="icon" type="Ikona/Logo.png" href="Logo.png" />
    <link rel="preconnect" href="https://fonts.gstatic.com" crossorigin />
    <link rel="preconnect" href="https://fonts.googleapis.com" />
    <link
      href="https://fonts.googleapis.com/css2?family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900&display=swap"
      rel="stylesheet" />
    <title>Portal informacyjny</title>
    <link rel="stylesheet" href="style.css" />
    <link rel="stylesheet" href="responsive.css" />
  </head>
  <body>
    <header>
      <div class="container">
        <div class="header__content">
          <div class="header__title">
            <img src="Ikona/Logo.png" alt="Logo" class="header__logo" />
            <div class="header__icons">Portal informacyjny</div>
          </div>
          <div class="header__icons">
            <div class="header__subtitle">Krystian Zatka (Album:124048)</div>
            <img src="Ikona/Logo_Szare.png" alt="Logo" class="header__logo" />
          </div>
        </div>
      </div>
    </header>
    <main>
      <div class="container">
        <div class="content">
          <div class="content__left bordered">
            <div class="content__title">
              <div class="text-small-muted">
                opublikowano: 9 października 2015, 14:04
              </div>
              <div class="title">Hitler wrócił w światowym bestsellerze i jego ekranizacji</div>
            </div>
            <section class="image">
              <img src="Obraz/Kadr_1.jpg" alt="Kadr_1" class="image" />
            </section>
            <section>
              <p>
                <b>
                On wrócił. Najpierw w satyrycznej książce Timura Vernesa o tym, jak w Berlinie 2011 r. pojawił się nagle Adolf Hitler, która trzy lata temu stała się światowym bestsellerem, a obecnie w jej ekranizacji. Część filmu ma charakter dokumentalny – odtwórca głównej roli jeździł po Niemczech i spotykał się z różnymi ludźmi, z przechodniami, politykami, prawicowymi ekstremistami, a kamera obserwowała ich reakcje. Te fragmenty są najciekawsze.
                </b>
              </p>
            </section>
            <section>
              <p>
                Pewnego jesiennego dnia zeszłego roku przed Bramą Brandenburską pojawił się mężczyzna, który wyglądał jak Adolf Hitler. Miał na sobie znoszony płaszcz, wojskową czapkę i pytał, jak dojść do bunkra Führera. Jego twarz była brudna.
              </p>
            </section>
            <section>
              <p>
                Jak zawsze w tym miejscu, było tam mnóstwo turystów. Z początku patrzyli ze zdziwieniem, ale potem spostrzegli kamerę i zrozumieli, że to nie szaleniec, lecz aktor w kręconym właśnie filmie. Ucieszyli się, zaczęli się śmiać i podchodzić bliżej, by zrobić sobie z nim zdjęcie. Ręka na ramieniu Hitlera, szeroki uśmiech, całus.
              </p>
            </section>
            <section>
              <p>
                Ktoś zapytał go, przekomarzając się, czy jest prawdziwym Hitlerem i mężczyzna odparł, że oczywiście tak. Nie uśmiechał się, naprawdę chciał się dostać do bunkra, miał masę roboty – Rosjanie są już przecież kilka kilometrów od Berlina. Kilka osób zirytowało to, że ów mężczyzna tak bardzo upiera się, że jest prawdziwym Hitlerem. Patrzyli na niego z boku, być może liczyli w pamięci, ale to przecież nie mogła być prawda. A gdyby jednak?
              </p>
            </section>
            <section>
              <p>
                Tym, co widzieli, były rzeczywiście zdjęcia do filmu zatytułowanego ”On wrócił“, według powieści o tym samym tytule autorstwa Timura Vermesa, która stała się gigantycznym sukcesem wydawniczym. Film 8 października wszedł do kin, kontynuując w komediowej konwencji wieczne rozważania Niemców na temat Hitlera. Chodzi tu więc o śmianie się z führera.
              </p>
            </section>
            <section class="image">
              <img src="Obraz/Kadr_2.avif" alt="Kadr_2">
            </section>
            <section>
              <p>
                Tym, co widzieli, były rzeczywiście zdjęcia do filmu zatytułowanego ”On wrócił“, według powieści o tym samym tytule autorstwa Timura Vermesa, która stała się gigantycznym sukcesem wydawniczym. Film 8 października wszedł do kin, kontynuując w komediowej konwencji wieczne rozważania Niemców na temat Hitlera. Chodzi tu więc o śmianie się z führera.
              </p>
            </section>
            <section>
              <p>
                Czy wolno to robić? To kiepskie pytanie, na które dawno już odpowiedział Charlie Chaplin w filmie ”Dyktator” z 1940 roku, a potem Vermes w swojej książce, która ukazała się w 2012 roku i skłoniła do śmiechu miliony ludzi na całym świecie. Film dodaje do tego nową nutę, wzbudzającą spore zamieszanie. Tomasz Mann pisał niegdyś o ”bracie Hitlerze”, film ”On wrócił“ jest natomiast przyczynkiem do dyskusji, czy dla Niemców istnieje ”ojciec Hitler”.
              </p>
            </section>
            <section>
              <p>
                Obraz ten pojawia się w chwili, gdy Republika Federalna dyskutuje głównie o uchodźcach, o tym, kto ma prawo zostać Niemcem, kto jest tu mile widziany, a kto nie. Od takich pytań do Hitlera jest już tylko krótka droga.
              </p>
            </section>
            <section>
              <p>
                W książce Vermes każe swojemu Hitlerowi obudzić się w 2011 roku przy Wilhelmstraße w Berlinie, gdzie znajdował się niegdyś bunkier führera. 
                <b>
                  Nie zginął podczas próby samobójstwa i przez 66 lat spał jak w stanie hibernacji. Dowcip tej historii bierze się stąd, że prawdziwy Hitler uznany zostaje za zręcznego imitatora, podczas gdy on musi dopiero zaprzyjaźnić się z osiągnięciami nowoczesnej techniki, takimi jak internet. 
                </b>  
                Wkrótce zaczyna robić karierę w telewizji. Wszystko to nie wychodzi poza tani zgiełk.
                </p>
            </section>
            <section>
              <p>
                W Niemczech jest wystarczająco wielu reżyserów, którzy zrobiliby z tego komedię o przaśnym dowcipie. Ale producenci ze studia Constantin Film wybrali Davida Wnendta, który obrazem ”Wilgotne miejsca” udowodnił, że potrafi z drastycznego utworu, jakim był bestseller Charlotte Roche, zrobić subtelny film. Przed nakręceniem ”Wojowniczki” zbierał materiały w środowisku skrajnej prawicy we wschodnich Niemczech. Siedział więc mocno w tym temacie.
              </p>
            </section>
            <section>
              <p>
                A potem wpadł na niezły pomysł. Część filmu nakręcił w formie dokumentu. Przez wiele tygodni jeździł z aktorem Oliverem Masuccim, swoim Hitlerem, po Niemczech i filmował jego spotkania z ludźmi – przechodniami na deptaku, politykami z konserwatywnej partii Alternatywa dla Niemiec i neonazistowskiej NPD, z gotowymi do przemocy prawicowymi ekstremistami, emerytami w ich ulubionych knajpkach, kibicami futbolu. Dzięki temu wyczerpany już w dużej mierze temat pod tytułem Hitler wzbogacił się o coś, czego w takich rozmiarach nigdy jeszcze nie było: o reakcje współczesnych Niemców na człowieka, który podaje się za Führera, wygląda i mówi tak, jak on. Wnendt zaangażował potężnej postury ochroniarza, który miał bronić Hitlera przed ludźmi nadal pragnącymi się z nim rozliczyć.
              </p>
            </section>
            <section class="image">
              <img src="Obraz/Kadr_3.avif" alt="Kadr_3">
            </section>
            <section>
              <p>
                47-letni Oliver Masucci wydawał się z początku dość dziwnym kandydatem do tej roli, kojarzonej w Niemczech głównie z takimi aktorami, jak Bruno Ganz i Martin Wuttke, obaj niewielkiego wzrostu. Ten pierwszy grał Hitlera w filmie ”Upadek“, drugi w ”Bękartach wojny“ oraz w spektaklu Berliner Ensemble ”Zatrzymana kariera Artura Ui“. Masucci w przeciwieństwie do nich jest wielki i silny. I nie jest gwiazdą, jak ci dwaj.
              </p>
            </section>
            <section>
              <p>
                <b>
                  Sam był zaskoczony, że właśnie jemu, pół-Włochowi, powierzono rolę głównego rasisty.
                </b>
                Zna ten problem, jego ojciec jest Włochem, a matka Niemką. Rodzice prowadzili restaurację w klubie tenisowym w Bonn. Masucci nienawidził swego nazwiska. Zdradzało go, gdyby nie ono, nikt nie poznałby, że ma włoskie korzenie. A przez nie nazywano go ”makaroniarzem” albo ”Masuckim”. Wolałby nosić nazwisko Müller.
              </p>
            </section>
            <section>
              <p>
                Jego ojciec zaś często mówił o Niemcach ”ci pieprzeni kartoflarze“ i nie chciał nauczyć się porządnie ich języka. Swego syna nazywał "die Ollo", co brzmiało jak "Diejollo", i tak oto Oliver Masucci, czy raczej Diejollo Masucki, nie wiedział, gdzie właściwie należy. Jest więc ekspertem od spraw tożsamości.
              </p>
            </section>
            <section>
              <p>
                Pomysł zaangażowania go do tej roli polegał na tym, by ludzie nie rozpoznali w Hitlerze znanego aktora, a nawet by przemknęło im przez myśl, że może rzeczywiście jest on prawdziwy. Ktoś taki jak Bruno Ganz jest bowiem najpierw sobą, a dopiero potem odtwarzaną postacią. Masucci natomiast może być Hitlerem, nawet jeśli ponadwymiarowym.
              </p>
            </section>
            <section>
              <p>
                To działa. Każdy, kto widzi go w tej roli, ma przed oczami Hitlera. Masucci gra go z dystansem, nie tak niecierpliwie i histerycznie, jak Wutke. Gra człowieka, który potrafi słuchać i występuje w roli ojca. W trakcie zdjęć miał przez cały czas przy sobie pendrive z nagraniami pięciuset przemówień Hitlera, których stale słuchał, by chłonąć te dźwięki. Kiedy spotykałem się z nim w owym czasie, nawet nie będąc w kostiumie Führera, wpadał często w ten ton, tak że miałem do czynienia bardziej z Hitlerem niż z Masuccim. Gdy siedzieliśmy we włoskiej restauracji w Berlinie, obawiałem się, że ludzie mogą nas wziąć za wielbicieli Hitlera. Na szczęście nikt się nie skarżył.
              </p>
            </section>
            <section>
              <p>
                W scenach fabularnych film ten jest solidną komedią, dzięki osiągnięciom takich aktorów, jak Oliver Masucci, Katja Riemann i Christoph Maria Herbst. Fragmenty dokumentalne stanowią zaś istotny wkład w debatę toczącą się obecnie w Niemczech, choć w międzyczasie straciły one część swojej uświadamiającej funkcji.
              </p>
            </section>
            <section>
              <p>
                Gdy film był już gotowy, w Dreźnie zaczęły się właśnie demonstracje stowarzyszenia PEGIDA (Patrioci Europy przeciw Islamizacji Zachodu). Niemcy, którzy do tej pory milczeli, wyszli na ulice, by wyrazić swoje poglądy: islamofobiczne, niemieckocentryczne, wrogie cudzoziemcom. Potem radykalizacji uległa Alternatywa dla Niemiec, pozbywając się swojej bardziej umiarkowanej frakcji. Napływ uchodźców z Syrii i innych krajów pokazał również najbrzydsze oblicza Niemiec. Miały miejsce serie ataków na schroniska przeznaczone dla imigrantów. Nie trzeba już filmu, by obnażyć owe ciemne strony duszy narodu. Obraz ”On wrócił“ czerpie dziś swoją uświadamiającą wartość nie z tego, co ludzie mówią, lecz z faktu, że mówią to właśnie Hitlerowi.
              </p>
            </section>
            <section class ="image">
              <img src="Obraz/Kard_4.avif" alt="Kadr_4">
            </section>
            <section>
              <p>
                Film rozpoczyna się od dokumentalnego prologu, który jest dość zabawny. Masucci/Hitler konsultuje ze swoim trenerem zachowań, jak w dzisiejszych czasach należy wykonywać gest nazistowskiego pozdrowienia. Hitler rozumie, że nie można już z impetem wyrzucać w górę prawego ramienia, próbuje jednak przekonać trenera do łagodniejszej wersji. Rękę unosimy tylko pod lekkim kątem, nieśmiało, niemal delikatnie – to będzie chyba w dobrym tonie? Ekspert nie zaprzecza.
              </p>
            </section>
            <section>
              <p>
                W jednej ze scen dokumentalnych monachijski działacz Narodowodemokratycznej Partii Niemiec wije się, zapytany, czy jest narodowym socjalistą. Gdy na jego prośbę wyłączona została kamera, przyznał się do tego – opowiada Masucci. Zaś grupa wschodnioniemieckich prawicowych ekstremistów gotowa była natychmiast skupić się wokół nowego Hitlera i pójść za nim, gdziekolwiek podąży. Stwierdzili, że mogą szybko zmobilizować dwa tysiące ludzi, również z Wielkiej Brytanii. W tych kręgach nie należało najwyraźniej spodziewać się dystansu wobec postaci Hitlera. Ale również pani hodująca psy, emeryci i kibice piłki nożnej nie wykazali najmniejszej rezerwy, lecz uwierzyli temu człowiekowi, a nawet wiwatowali na jego cześć. Kilku kibiców wzniosło w górę prawe ramiona, nie w łagodnej wersji, lecz całkiem po staremu. Podobnie zachowywali się mężczyźni o tureckich lub arabskich korzeniach, gdy zobaczyli Hitlera przejeżdżającego kabrioletem przez berlińską dzielnicę Neukölln. Ręka w górę, szeroki uśmiech.
              </p>
            </section>
            <section>
              <p>
                W filmie nie ma w tym takiego impetu, jak w opowiadaniach Masucciego, bo David Wnendt pokazuje jedynie kilka przykładów i widzowi trudno jest ocenić, w jakim stopniu są one reprezentatywne. Aktor odtwarzający Hitlera ma jednak doświadczenia z niezliczonej ilości spotkań. Z ludźmi, których spotykał podczas swej podróży po Niemczech, rozmawiał głównie o stanie demokracji i o cudzoziemcach. Prowokował owe tematy, kierował na nie ludzi, pytając, czy mają wrażenie, że ich głos się liczy, nalegając, by wypowiedzieli się na temat obcokrajowców. Sam czuł się przy tym niemiło, ale taka była jego rola. Po tym wszystkim odniósł wrażenie, że spora część Niemców nie wierzy w demokrację, ponieważ czuje się wykluczona. I że wielu z nich ma głębokie uprzedzenia wobec osób o imigranckiej przeszłości. Żadna niespodzianka.
              </p>
            </section>
            <section>
              <p>
                Dlaczego jednak ludzie, którzy nie należą do skrajnej prawicy, powierzają owe myśli komuś, kto wygląda jak Hitler? Dlaczego nie czują obrzydzenia, złości, chęci dania mu w mordę? Masucci zrozumiałby to, ale nic takiego nie miało miejsca. Czasem ktoś na niego pomstował, kilka osób odwróciło się albo odmówiło uściśnięcia mu ręki. Ochroniarz miał łatwą pracę. A ludzi w ogóle nie peszyła kamera. Po rozmowie podpisywali oświadczenia, że zgadzają się wystąpić w filmie.
              </p>
            </section>
            <section>
              <p>
                Masucci wciąż jeszcze jest pod wrażeniem tego, że był Hitlerem i doświadczył części tego, co on: zaufania ze strony Niemców, sławy, aprobaty, wiwatów
              </p>
            </section>
            <section>
              <p>
                Siedemdziesiąt lat po upadku Hitlera nie każdemu oczywiście spotkaniu z ową postacią musi koniecznie towarzyszyć wstręt. Ale traktować go jak zaufaną osobę, ojcowską postać? Hitler jest więc ojcem Republiki Federalnej w tym sensie, że państwo to robi wiele, aby być zupełnie inne niż nazistowskie Niemcy. To tak, jak z synami, którzy nienawidzą swego ojca i wszystko chcą robić inaczej niż on. Właśnie dlatego są w szczególny sposób wytworami swojego ojca, ex negativo.
              </p>
            </section>
            <section>
              <p>
                W tym sensie Hitler wywarł wpływ na konstytucję, państwo socjalne, pacyfizm i wiele jeszcze innych rzeczy. W Niemczech stale toczą się debaty związane z nazistowską przeszłością tego kraju. Również obecna euforia w witaniu uchodźców bierze się po części stąd, że wielu ludzi ma potrzebę zadośćuczynienia. Hitler bardzo przyczynił się więc do tego, że Republika Federalna stała się przyzwoitym państwem. Za cenę kilkudziesięciu milionów ludzkich istnień.
              </p>
            </section>
            <section>
              <p>
                Historia czasami dziwnie traktuje swoje czołowe postacie. Juliusz Cezar był rzeźnikiem, niecofającym się przed ludobójstwem, i zlikwidował republikę rzymską, do dzisiaj jednak czczony jest w demokratycznych republikach jako bohater, podczas gdy Brutus, który chciał go powstrzymać, uważany jest zwykle za łajdaka. Jak będzie kiedyś wspominany Adolf Hitler?
              </p>
            </section>
            <section>
              <p>
                Spojrzenie na niego zmieniało się w ostatnich dziesięcioleciach. Pisarz Norman Ohler opublikował właśnie książkę, w której ukazuje go jako ćpuna. Kilka lat temu pojawiło się inne dzieło, w którym Führer występuje w roli geja. Nadal pozostaje zbrodniarzem, ale bardziej ludzkim i jednocześnie komicznym, jak w filmie ”Bękarty wojny”. Obraz Davida Wnendta pokazuje natomiast Niemców, którzy mogliby pogodzić się z Hitlerem, zaakceptować go w ojcowskiej roli, nawet jeśli jest to tylko gra. To coś zupełnie nowego.
              </p>
            </section>
            <section class="image">
              <img src="Obraz/Kadr_5.avif" alt="Kadr_5">
            </section>
            <section>
              <p>
                Film wytycza granicę, którą niektórzy Niemcy przekraczają. Jednocześnie, wbrew wszelkim zamiarom, przyczynia się do tego, że Hitler ze swoją ojcowską postawą staje się odrobinę bardziej ludzki i nie jest już największą katastrofą historii.
              </p>
            </section>
            <section>
              <p>
                Masucci wciąż jeszcze jest pod wrażeniem tego, że był Hitlerem i doświadczył części tego, co on: zaufania ze strony Niemców, sławy, aprobaty, wiwatów. Kiedy wygłaszał przemówienie w studiu telewizyjnym, miał wrażenie, że rzeczywiście porwał słuchaczy. Mówią to ich twarze, pokazane w filmie, i wygląda to niesamowicie. – To niepokojące, że człowiek może tak oddziaływać na innych – mówi Oliver Masucci.
              </p>
            </section>
            <section>
              <p>
                W tej chwili czeka nerwowo na to, co zrobi z niego owa rola. Pierwsza próba przekształcenia jej w światową karierę zakończyła się porażką. Gdy Masucci kręcił zdjęcia w Berlinie, dowiedział się od przyjaciela, że jest tu akurat Steven Spielberg, który również robi tu film. Przyjaciel pracował przy jego produkcji, Masucci wiedział więc, gdzie amerykański reżyser przebywa podczas przerw w pracy. Pojechał tam i spacerował pod jego oknami, przebrany za Hitlera. Ale Spielberg nie zareagował, przyjaciel powiedział mu, że zirytował go śmieszny facet udający Hitlera. Sądził, że chce go sprowokować, ponieważ jest Żydem. Była to z jego strony zdrowa reakcja.
              </p>
            </section>
            <section class="right">
              <p class="text-small-muted">Źródło: Onet.pl</p>
            </section>
          </div>
      </div>
    </main>
      <footer>
        <div class="container">
          <div class="footer__content">
            <div class="footer__left">
              <div class="footer__title">
                <img src="Ikona/Logo_Czarne.png" alt="Logo" class="header__logo" />
                <div class="header__title">Ciekawy artykuł</div>
              </div>
              <div class="footer__text">
                Strona internetowa w ramach zaliczenia z zajęć &quot;Wybrane Środowiska Programowania&quot;.
              </div>
            </div>
            </div>
            <div class="footer__divider"></div>
            <div class="footer__down">
              Strona internetowa autorstwa: Krystian Zatka &copy; 2025 Społeczna Akademia Nauk w Łodzi
          </div>
        </div>
      </footer>
  </body>
</html>
